Designprinciper
=======================
I denna rapport ska jag utvärdera designen på personliga hemsidor.

Urval
-----------------------

Jag valde en konstnär som heter Alice, som har skapat en otroligt vacker hemsida som kallas "byalicelee". Detta var främst för att när jag gick in på hemsidan så blev jag helt chockad; omslagsbilden var mycket gripande och man blev direkt nyfiken på att titta runt.

Den andra var Emre Deversen, en webdesigner. På hans hemsida kan man se flera tydliga exempel på designprinciper.

Den sista sidan var skapad av Geraldine DeRuiter och heter "everywhereist". Det jag gillade med denna var att den var enkel men fortfarande väldigt givande och tydlig.

Metod
-----------------------

Jag använde mig av kursmaterialet som fanns på dbwebb och kommer ofta att hänvisa till "Design Elements and Principles", då jag tyckte att den var otroligt givande och gav insikt i flera grundpelare som en bra webbdesigner borde använda.

Resultat
-----------------------

Emre Deversen
------------------
<img src="%base_url%/assets/img/emre.png" alt="andra" style="height: 400px;">
Emre Dervsen är en webdesigner, så syftet med denna webbplats är att marknadsföra sig själv och sina kunskaper inom design och webflow. Han använder sig av mycket "white space" på sin landingpage; detta är smart av flera anledningar, det överväldigar inte användaren, samt att det fångar fokuset precis där designern vill ha det. Längre ner på sidan använder han sig av rörelse för att återfånga din uppmärksamhet. Designen är väl genomtänkt och genomgående, och målet med hemsidan uppfylls väl. Även undersidorna är väl genomtänkta med balans och olika färger som kompletterar varandra väl.

Byalicelee
-----------------
<img src="%base_url%/assets/img/byalice.png" alt="andra" style="height: 400px;">
ByAlice denna sidan syfte är att marknadsföra och sälja hennes konstverk. Man möts direkt av en kolossal bild som Alice har skapat, och jag fångades direkt. Eftersom att landingpagen nästan inte består av någon text alls förutom navbaren, så dras ögonen snabbt dit. Hennes konst är otroligt vacker, och hennes bilder används exakt överallt för att antingen sälja en produkt som hon har skapat eller demonstrera hur företag kan gynnas genom att arbeta tillsammans med henne, något som jag tror gynnar henne extremt mycket inom konstindustrin. Hemsidan skapar ett sorts lugn då den är väldigt symmetrisk, och bilderna hon har skapat ligger upp radade så att ingen specifik bild tar över den andra då de har samma storlek. Tror även repetitionen av fina bilder stärker hennes förtroende som konstnär. Designen förändras inte utan har samma stil på hela sidan.

Everywhereist
-------
<img src="%base_url%/assets/img/everywhere.png" alt="andra" style="height: 400px;">
Utan att ens läsa hennes "about"-sida så var det väldigt tydligt att hon var en författare och att hon ville marknadsföra hennes bok. På hennes landingpage har hon en jättestor banner som visar upp två av hennes böcker hon har skrivit. Sidan fungerar även som en blogg där hon skriver om sitt liv och andra händelser som hon har åsikter om. Känslan rent spontant är väldigt hemtrevlig och mysig och att man vill lära känna personen som har hemsidan. Detta är något som jag tror stärker hemsidan rejält. Om man tycker om personen som skriver bloggen så finns det självklart en stor chans att man skulle tycka om hennes bok också. Man kan se att sidan använder sig av ett tydligt flöde; hon använder sig av en relativt stor navbar, och det absolut största elementet är såklart hennes två böcker.

Analys
-----------------------

Sidan har mycket färg men saknar karaktär; det stora fokuset hamnar direkt på landingpage-huvudinnehållet och inte så mycket på navbaren där egentligen allt det roliga innehållet finns. Det finns många tydliga linjer som skär av sidan dock och bryter fokuset, vilket är något som är trevligt. Det finns även mycket symmetri på hemsidan och på tech-sidan kan man se en implementering av olika storlekar på objekt för att fånga fokus.<br>
Jag kan se många förbättringar som kan göras på min hemsida. Min navbar är väldigt stor, något som jag tycker är bra, men fokuset hamnar först och främst på loggan och inte så mycket på de olika flikarna man kan gå till. För att jag ska få ett fint flöde på min hemsida är det nog gynsamt att göra länkarna mycket större så att de fångar uppmärksamheten hos användaren. Min sida känns också väldigt platt och tråkig om man jämför med många andra sidor som jag precis har kollat på; man får liksom inget djup. Som jag pratade om innan så fångar white space användarens uppmärksamhet, men eftersom att jag har så pass hög färgmättnad på min hemsida tror jag att fokuset inte riktigt fastnar på samma sätt.

Övrigt
-----------------------

Ett arbete genomfört av William Stenquist, student på Blekinge Tekniska Högskola.